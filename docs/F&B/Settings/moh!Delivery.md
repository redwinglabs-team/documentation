# App Consegne e Asporto

La sezione App Consegne permette la gestione delle impostazioni del proprio sistema di delivery. Potrete scegliere se rendere disponibile questo servizio, in quali giorni, e gestire il suo raggio di competenza.

1. Vai a Menu principale > Impostazioni > App Delivery
2. Spunta la casella Delivery permessi per abilitare il servizio di consegna a domicilio
3. Aggiorna i campi con le preferenze sulla consegna a domicilio
4. Clicca su Salva

## Dettaglio dei campi

* E-mail di notifica: Inserisci un indirizzo di posta elettronica valido sul quale ricevere le notifiche di ricezione di un ordine, di consegna effettuata o di supporto clienti.

* Prezzo consegna: Inserisci la cifra da applicare al costo totale dell'ordine. Il sovraprezzo si applica a tutti gli ordini effettuati.

- Ordini minimi per il delivery: Inserisci la cifra minima di cui ogni ordine deve essere composto. Al di sotto di tale cifra, non sarà possibile effettuare alcun ordine.

* Orario Inizio: seleziona l'ora esatta in cui abilitare il servizio di delivery.

* Orario fine: seleziona l'ora esatta in cui disabilitare il servizio di delivery.

* Range (Km): Inserisci il numero di chilometri entro il quale il ristorante sarà disponibile per effettuare un ordine.

* Categorie disponibili: seleziona le categorie di cibo al quale appartiene il ristorante in base alla cucina proposta (es. pizza, sushi)

* Impostazioni Condivise:

    * Ordini massimi per slot: Inserisci il numero di ordini limite da poter ricevere in un determinato lasso di tempo.

    * Durata slot (minuti): Inserisci il numero di minuti entro il quale poter evadere un numero prestabilito di ordini.

    - Tempo tra i delivery (min): Inserisci il numero di minuti in cui un ordine può essere pronto. Questo dato è influenzato dai tempi di preparazione media di un ordine e dai tempi di spedizione. L'utente che effettua l'ordine avrà come primo slot disponibile quello a cui è sommato il numero di minuti inseriti in questo campo.

    * Applica sia al Takeaway che al Delivery: spunta la casella per abilitare i settaggi su entrambi i servizi.

* Giorni disponibili: scegli in quali giorni della settimana il servizio di delivery deve essere attivo.