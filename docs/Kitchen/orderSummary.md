# Sommario Ordini

Permette di visualizzare tutti gli ordini effettuati, sia che essi arrivino dalla sala che dalle app di delivery o takeaway.

## Tabella Portate

Ogni ordine ricevuto, viene mostrato sotto forma di riquadro riassuntivo avente tutte le informazioni necessarie per evadere l'ordine.

Le comande vengono automaticamente ordinate secondo l'orario di ricezione, al fine di rispettare la priorità di arrivo.

### Info

- Header Tavolo: in cima al riquadro sono riassunte le informazioni relative al tavolo quali: numero e ora in cui è stato effettuato l'ordine
- Ordine: nome e cognome dell'ospite che ha prenotato il tavolo
- Ordine veloce: numero dei pax presenti al tavolo
- Corsa: riepilogo delle corse presenti nella comanda. In cima troverai la corsa che deve essere preparata
    - Numero corsa: numero della corsa 
    - Stato: stato in cui si trova la corsa
    - Piatti: riepilogo dei piatti per ogni corsa
        - Quantità: numero di piatti da preparare
        - Nome: nome del piatto

## Cambiare lo stato di una comanda

Ogni comanda arriva in cucina con la prima corsa in stato "Da fare". Una volta iniziata la preparazione dei piatti di una corsa, la cucina può modificare lo stato della stessa in "In preparazione". Quando tutti i piatti di una corsa sono stati ultimati, la cucina può cambiare lo stato in "Pronto", così da comunicare alla sala che i piatti sono pronti per essere serviti.

1. Vai a Menu principale > Cucina
2. Cerca per la comanda di cui vuoi modificare lo stato
3. Clicca sul nome dello stato
4. Seleziona lo stato dalla lista e cliccaci sopra

## Visualizzare dettagli di una comanda

La cucina offre due layout per visualizzare una comanda. La vista dettagliata contiene maggiori informazioni sugli allergeni presenti in un piatto, sulle intolleranze degli ospiti e sulle modifiche da effettuare.

1. Vai a Menu principale > Cucina
2. Su una comanda, clicca il bottone Vedi dettagli
3. Per tornare indietro, clicca su Vista d'insieme in alto a sinistra

Dalla vista dettagliata puoi cambiare la comanda da visualizzare cliccando sul tab di un altro ordine nel menu a sinistra.

